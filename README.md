Rólunk

A Csömöri Állatvédő Civil Szervezet – Kutyamenhely

Egy maroknyi, lelkes, állatszerető ember összefogásában 1999-ben létrejött a Csömöri Állatvédő Civil Szervezet, hogy megpróbáljunk segíteni a kidobott, elhagyott, gazdátlan kutyákon. Pár nap gondoskodás után is az szívünkhöz nőttek kis védenceik és reméltük, hogy mi találunk nekik mihamarabb gazdit, és nem kerülnek gyepmesteri telepre.

2009-ben, egy másik egyesület támogatásával, sikerült új, nagyobb, szebb és biztonságosabb menhelyet felépítenünk, ahol már áram- és vízellátás is a rendelkezésünkre állt. Emellett sikerült felépíteni a lábadozó kisházat, a sérült, műtött kutyák elhelyezésére. A menhely jelenleg 20 kennellel működik, folyamatos teltház mellett. Általában 35-38 kutya áll a gondozásunkban, amely bőven kimeríti a teltház fogalmát.

A szuka kutyák kizárólag oltva, ivartalanítva és chipezve kerülhetnek gazdihoz, de sok esetben a kan kutyákat is ivartalanítjuk, illetve természetesen oltatjuk, chippel látjuk el, ehhez mérten az állatorvosi költségek tetemes összeget elvisznek a menhely pénztárából.

Védenceinket elsősorban a kóborló kutyák teszik ki, de bejelentések alapján a rossz tartási körülmények közül is igyekszünk kutyákat kimenteni, illetve felvilágosítani a gazdáikat a megfelelő tartási körülményekről, amelyek betartását le is ellenőrizzük.

Önkénteseink valamennyien a saját szabadidejük terhére, a munka és a család mellett végzik mentési feladataikat, a menhelyi munkákat, adminisztrációs tevékenységeket.
A menhelyet adományokból tartjuk fenn.

A felesleges szaporulatot elkerülvén évente lakossági ivartalanítási akciókat szervezünk, ahol a gazdáknak csak egy minimális önrészt kell kifizetniük kedvencük után.
A menhely nem altat, éppen ezért sok idősebb kutyus is található a gondozásunkban, de bízunk benne, hogy az ő utolsó éveiket is meg tudjuk szépíteni egy szerető gazdival.



Csömöri Állatvédő Civil Szervezet
Köszönjük munkánk iránti segítségét!

Bankszámlaszámunk: 65100242-11052788-00000000
Pátria Takarékszövetkezet

Adószámunk: 18712397-1-13 










